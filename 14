বাউসা ইউনিয়ন পরিষদের নানা অনিয়ম, দুর্নীতি ও ভিজিডি কার্ড বাণিজ্যের প্রতিবাদে জামায়াতের আয়োজনে মানববন্ধন হচ্ছিল। এসময় বাউসা ইউনিয়ন বিএনপির সভাপতি রেজাউল করিম, সাধারণ সম্পাদক নাসির উদ্দিন এবং ইউপি তথ্যসেবা কেন্দ্র দখলে রাখা যুবদল সভাপতি এনামুল হকের নেতৃত্বে তাদের অনুসারীরা জামায়াতের বিরুদ্ধে স্লোগান দিতে দিতে মিছিল নিয়ে সেখানে যান। তারা জামায়াত কর্মীদের মানববন্ধনে বাধা দেন। এ নিয়ে বাগবিতণ্ডার একপর্যায়ে জামায়াতের নেতাকর্মীদের ওপর হামলা চালান তারা।

বাউসা ইউনিয়ন জামায়াতে ইসলামীর আমির মাওলানা মজিবুর রহমান বলেন, ‘আমাদের কর্মসূচি কোনো দলের বিপক্ষে ছিল না। আমরা কর্মসূচি করছিলাম দুর্নীতি-অনিয়মের বিরুদ্ধে। বিএনপির লোকজন আমাদের আমাদের ওপর অন্যায় করে অতর্কিত হামলা চালিয়েছে।’

এ বিষয়ে বাউসা ইউনিয়ন বিএনপির সভাপতি রেজাউল করিম বলেন, ‘জামায়াতের লোকজন মানববন্ধনে বিএনপির বিরুদ্ধে উস্কানিমূলক বক্তব্য দিচ্ছিল। এসময় আমরা সেখানে গিয়ে তাদের থামানোর চেষ্টা করেছি।’
